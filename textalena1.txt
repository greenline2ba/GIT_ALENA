Cesto pomúčenými rukami našponujeme, vrátime naspäť do misky, 
prikryjeme utierkou a necháme na teplom mieste aspoň hodinu kysnúť, 
kým zdvojnásobí objem. Potom ho na pomúčenej doske rukami krátko 
prehnietime a rozvaľkáme na tenko do tvaru obdĺžnika, ktorý rozrežeme
 na 12 štvorcov.  Do stredu každého pridáme lyžicu slivkového lekváru.
 Dôkladne zabalíme, aby plnka nevytiekla a opatrne vytvarujeme buchty. 
Uložíme ich tesne vedľa seba do maslom vymazanej formy a pod utierkou 
necháme na teplom mieste podkysnúť ešte 30 minút. Buchty pečieme v rúre 
vyhriatej na 180 °C asi 20 minút. Do zlatista upečené buchty ešte horúce 
potrieme zmesou tuzemáku a roztopeného masla a necháme vo forme vychladnúť.